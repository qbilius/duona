---
title: Atsakymai į klausimus, iš kurių išaugau. Įvadas
date: 2013-02-12 12:38:09
categories: išaugta
---

Kiekviename gyvenimo etape vieni klausimai staiga tampa aktualūs, kiti tebetūno vis dar nepastebėti, o treti tarsi išnyksta. Pastarieji šitaip ir nesuspėja būti įamžinti, nes kas turės noro dalintis atsakymais į išaugtus klausimus? O pykdavau, baisiai, kai tų atsakymų man taip reikėdavo ir niekur jų nebuvo. Bendraamžiai dar patys nežinojo, filosofija atsakymų nepateikinėja, o gyvent tai reikia!

Teisingų atsakymų nebūna, bet būna pakankami atsakymai, kuriuos supratęs gali judėti toliau. Ši serija apie tokius klausimus, kurie jau nebeaktualūs.

> *Taško* padėjimas apskritai yra labai svarbus gyvenime. Mes gyvename dažnai jų nepadėdami. Neaišku, kur mūsų santykiai prasideda, o kur baigiasi. Tai labai painioja mūsų gyvenimą.
>
> *[Olegas Kesminas. Teatro genas techniškajame universitete | Edita Jučiūtė / bernardinai.lt](http://www.bernardinai.lt/straipsnis/2013-01-13-edita-juciute-teatro-genas-techniskajame-universitete/93435)*
