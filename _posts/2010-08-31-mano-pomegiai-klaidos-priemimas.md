---
title: "Mano pomėgiai: klaidos priėmimas"
date: 2010-08-31 22:02:38
categories: duona pomėgiai
---

Klaida – ypač ne tavo – visuomet kelia didžiausią pasipiktinimą. Ir kuo daugiau tavo planų ir vilčių ta klaida sugriauna, tuo pikčiau ir skaudžiau. Betgi šiame tinklarašty mokomės pozityvumo, tad –

stebėdamas savo profesorių režisierių [Jay Scheib](http://jayscheib.com/), sužinojau apie būdą pamilti klaidas. Teatre dažnai juk vieno prašai iš aktoriaus, jis padaro kita, suklysta ir techninis personalas, ir galop išeina tokia košė, kad norisi visus aprėkti. Bet Jay į visus tuos netikėtumus reaguodavo su švelnia šypsena ir lengvu kikenimu, tipo geras, kaip viską jūs suvartėt, dar net įdomiau viskas išėjo. Ir tada jo lūpose klaida virsta atradimu.

Klaidą ar apskritai bet kokį nepatinkantį dalyką reikia išmokti priimti su meile, o ne pykčiu. Padeda manymas, kad taip ir turėjo būti: **ko negali pakeisti, priimk kaip duotybę**.
