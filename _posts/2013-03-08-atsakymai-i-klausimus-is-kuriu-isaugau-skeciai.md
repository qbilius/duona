---
title: Atsakymai į klausimus, iš kurių išaugau. Skėčiai
date: 2013-03-08 14:08:57
categories: dešra išaugta
---

Šiame iš pažiūros dėmesio nevertame klausime glūdi baisingiausia klišė, privertusi mane bodėtis nepaprastu žmonių pomėgiu tampytis ir skleidinėti skėčius.

Kokie motyvai lemia pasirinkimą naudotis skėčiu?

-   <span style="font-size:13px;">Nemalonu sušlapti, varva ten visaip ant akių</span>
-   <span style="font-size:13px;">Išsaugoma šukuosena</span>
-   <span style="font-size:13px;">Šlapi drabužiai nemalonūs</span>
-   <span style="font-size:13px;">Galima peršalti</span>

Tačiau skėtis:

-   <span style="font-size:13px;">neapsaugo drabužių – nuo ko juos saugoti, ar ne tame pačiame vandenyje juos ir skalbiame? O ir tas skėtis ne toks didelis, kelnės vis viena lieka šlapios, apie permirkusius batus nė žodžio nebus;</span>
-   <span style="font-size:13px;">nereikalingas nueiti ten, kur reikia,– nėra tokios liūties, kurios neįveiktum ir be skėčio;</span>
-   *vidutiniškai* žiūrint menkai tegelbsti — lengvas lietus nieko nekeičia, stipresnis pusę drabužių permerkia.

Trumpiau tariant, skėtis yra patogumo, o ne būtinybės reikalas, lygiai kaip ledai yra skanu, bet nebūtina norint gyventi. Juos nešiojamasi daugiau iš įpročio nei iš tikro poreikio, štai ir vėl patingint permąstyti savo pažiūras.
