---
title: Švietimo prasmė
date: 2009-05-22 16:54:46
categories: .mp mėsa
---

Kartais klausiu, koks yra švietimo tikslas. Užuot leidęs žmogui laisvai gyventi, mokai, grūdi visokią informaciją – ir kam? Jei neįdomu, tai kam kankini? Tegu paprastai žmogus gyvena.

Tačiau prieš porą dienų aptikau priežastį skleisti šviesą. Universitete išdygo dviračių stovas su instrumentais dviračio priežiūrai:

![Viešas stovas dviračio priežiūrai](https://i0.wp.com/lh3.ggpht.com/_np4PxJuZjZk/ShawpsW6cCI/AAAAAAAAC0c/XNNstBCudpY/s800/DviraciuRojus.jpg)

Kiekvienas nemokamai juo gali naudotis. Tokia idėja gali rastis ir būti sėkmingai įgyvendinta tik išsilavinusioje bendruomenėje. (Kitur išvogs kaip oranžinius.) Tad net žvelgiant iš absoliučiai egoistinių paskatų, švietimas reikalingas tam, kad daugiau žmonių mąstytų panašiai kaip aš, ir dėl to man tik geriau gyventi.
