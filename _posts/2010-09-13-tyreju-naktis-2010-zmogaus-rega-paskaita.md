---
title: "Tyrėjų naktis 2010: Žmogaus rega (paskaita)"
date: 2010-09-13 22:18:46
categories: info mokslas
---

**Rugsėjo 24 d**. (penktadienį) **17 val.** kviečiu į savo paskaitą [„Tyrėjų naktyje 2010“](http://tyrėjųnaktis.lt/renginiai/renginiai-vilniuje.html) **VU Filosofijos fakultete**. Paskaita taikoma visuomenei, todėl ko nors nesupratusių neliks. Ir apskritai tiesiog tikiuosi pabendrauti su žmonėmis, tiek su seniai matytais pažįstamais, tiek su nematytais pažįstamais iš Facebook ir [duonos](https://duona.wordpress.com), tiek su naujais veidais.

\*\*\*

**Žmogaus rega**

*Jonas Kubilius, Leuveno universitetas (Belgija)*

*Retai kada klausi savęs: o kaipgi aš matau visus šituos daiktus priešais save? Šis iš pirmo žvilgsnio elementarus klausimas tuoj komplikuojasi, kai pabandai priversti, pavyzdžiui, kompiuterį suvokti, ką jis mato. Paskaitoje papasakosiu apie savo ir kitų mokslininkų bandymus tirti regos veikimo principus. Nenuobodžiausime: rodysiu optinių iliuzijų, pademonstruosiu dirbtinius neuroninius tinklus ir išvis draugiškai diskutuosime apie smegenų tyrimus.*

**Vieta:** Vilniaus universiteto Filosofijos fakultetas

**Data:** rugsėjo 24 d., 17 val.
