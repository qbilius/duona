---
title: Orumas
date: 2011-02-21 23:16:02
categories: duona
---

Teisingi atrodo tie, kurie laikosi taisyklių. Nes juk tam taisyklės ir sukurtos: jeigu visi jų laikytųsi, gyventume rojuje, tad visos bėdos gimsta tada, kai taisyklių bandoma išvengti.

Tačiau taisyklės yra kažkieno išgalvotas „geriausias“ būdas, kaip kažką reikia daryti. Bet kas tinka visiems, tas netinka niekam. Taisyklės yra pernelyg paprastos, kad sugebėtų pakankamai tiksliai aprėpti tokį platų dalyką kaip žmogus.

Visų pasaulio problemų šaltinis yra žmonės, kurie laikosi taisyklių paraidžiui. Žmonės, kurie neturi fantazijos ir nesugeba improvizuoti, ir apskritai nesugeba vadovautis savo galva. Ne nusikaltėliai, magnatai ar politikai, kurių visuomet buvo mažuma, ne prasigėrę ar žemiau skurdo ribos, bet visa ta vidutinė klasė, kuri nekvescionuodama paklūsta kažkieno nuomonei ir savo neveiksnumu leidžia tai nuomonei tarpti. Žmonės, nugręžiantys akis autobuse nuo garsiai muziką grojančių paauglių. Žmonės, leidžiantys sau kurti destruktyvių partijų reklamines kampanijas. Žmonės, neturintys *orumo*.
