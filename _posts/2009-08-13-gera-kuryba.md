---
title: Gera kūryba
date: 2009-08-13 21:24:30
categories: citatos gReader menas
---

Tuščio kalbėjimo kultūroje (t. y., mūsų kultūroje) man labai patinka tiesūs ir aiškūs tekstai; dar geriau – su instrukcija, ką daryti. Nes tada (i) autorius parodo, jog turi smarvės ir (ii) skaitytojas gali rodyti, jog turi smarvės, diskutuodamas ir siūlydamas konkrečias alternatyvas. Abi pusės mąsto. Ir nors instrukcija yra primityvus bandymas suredukuoti disputo esmę į kelis sakinius, bent jau pamąstymai, diskusijos ir kritikos neišvirsta į sąmonės srautą. Tad štai Jurbarke organizuojamo tarptautinio literatūros forumo organizatoriai (?) Bernardinuose skelbia instrukciją, kaip atskirti gerą knygą nuo blogos. Nemanau, kad dar esu kur matęs taip tiesiai šviesiai išsakytus meno kriterijus. Diskutuoti galima, bet toks nuoširdumas mane žavi:

> *(…) *perskaitytas pasakojimas turi po kiek laiko nevalingai grįžti atmintį; tekstas (kartais netiesiogiai) turi įtraukti ir skaitytojo patirtį; kūrinyje vaizduojami žinomi dalykai turi būti atskleidžiami naujai; knyga turi traukti žmogų skaityti ją ne vieną kartą; skaitydamas tekstą, bent trumpam, turi pamiršti viską aplink.**
>
> iš [Šiaurės vasara. Literatūra be kabučių: prarandamos kokybės beieškant | Bernardinai.lt](http://www.bernardinai.lt/?url=articles/98436)
