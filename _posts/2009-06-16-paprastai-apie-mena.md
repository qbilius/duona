---
title: Paprastai apie meną
date: 2009-06-16 21:58:12
categories: citatos gReader menas
---

Paprastas, bet teisingas M. Skudučio straipsnis apie meną. Vien jau įžanga verta įrėminimo:

> <div align="justify">
>
> *Sėdžiu dirbtuvėje prieš savo paveikslus ir bandau išsiaiškinti, kiek juose yra meno. Paveikslas – tai ant medinio rėmo užtempta drobė, nutepliota dažais. Medinis rėmas, lininė drobė, aliejiniai dažai, aišku, nėra menas, tai tik priemonės menui daryti. Gal meno reikia ieškoti paveikslo siužete, gal piešinyje, o gal spalvose? Ne, čia jo irgi nerasi, – tai amato sritis. Tad kurgi man ieškoti to meno?*
>
> </div>
>
> *Kaip teigia didieji žinovai, meno įvardyti negalima, jį galima tik jausti kaip šilumą. Pridedu ranką prie paveikslo – jokios šilumos, prikišu ausį – jokio garso, pauostau – tik lako kvapas. Padarau dvi išvadas: arba nesugebu jausti meno, arba jo čia iš viso nėra. Įdomu, kokiais organais meną jaučia menotyrininkai? Kad jaučia, abejonių nekyla – pilni laikraščiai straipsnių apie meną ir menininkus, štai, pavyzdžiui, skaitau: „Menininkė tarsi bando prasiskverbti į peizažo tankį, persikelti į pirminį kosminių dulkių ar atomų peizažą, kuris tvyrojo visatoje prieš sutankėjant materijai“.*
>
> *Gražu, gilu ir, svarbiausia, nepaneigiama.*
>
> iš *[Mindaugas Skudutis: Kas yra menas? | „Kultūros barai“](http://www.kamane.lt/lt/atgarsiai/kita/kitaatgarsis165)*
