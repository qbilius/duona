---
title: Biografijos vietoj romanų
date: 2009-08-14 21:23:14
categories: citatos gReader
---

O maniau, kad man taip vienam. Nors iki trisdešimties dar toli, jau porą metų biografijos mane domina labiau nei romanai. Šiaip visą interviu paskaityti įdomu, nes žmogus, matosi, jau žilas, bet taip labai ramiai mąsto apie kultūrą. Stebina ir rodo pavyzdį, kaip nenusenti.

> *Vienas draugas kažkada sakė, jog po trisdešimties metų nebeįdomu skaityti romanus. Dabar aš jį suprantu. Juk romanas, jei nekalbėsime apie ypač intelektualius, yra tiesiog gyvenimo mokykla. Jaunas žmogus iš jų semiasi patirties. O aš dabar skaitau istorines knygas, biografijas, dienoraščius ir, žinoma, poeziją.*
>
> iš *[Antanas Gailius: „Visi mes gyvename kultūroje” | Bernardinai.lt](http://www.bernardinai.lt/index.php?url=articles%2F98385)*
