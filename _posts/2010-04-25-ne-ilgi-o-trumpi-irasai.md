---
title: Ne ilgi, o trumpi įrašai
date: 2010-04-25 22:25:12
categories: info
---

Pastebėjau, kad ilgesnių kaip kelios pastraipos tinklaraščių įrašų aš neskaitau, geriausiu atveju – tik permetu akimis. Man neįdomu; man nereikia paklodžių, kai mintį galima pasakyti vienu sakiniu ir pagrįsti dar dviem. Kam yra leidžiama tiek daug (daugiau negrožinių) knygų, kurias galima – nieko neprarandant – nusakyti vienu sakiniu? Tie puslapiai yra cukruotas apvalkalas, ir tiek. (Gal tai ir nėra blogai, antraip būtų sunku skaityti faktų/veiksmų rinkinius.)

Bet rašyti glaustai, suprantamai ir į temą, kaip ir kalbėti tiesiai,– išbandymas. Todėl bandysiu laikytis taisyklės, kad įrašas turi būti skaitomo ilgio. Jei nepavyksta visko sukišt į vieną, bus dalimis, bet kiekviena dalis turi būti pakankamai nepriklausoma, kad galėtų vadintis atskiru įrašu.

Pirmas toks – jau visai netrukus.
