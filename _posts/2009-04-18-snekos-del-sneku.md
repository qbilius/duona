---
title: Šnekos dėl šnekų
date: 2009-04-18 22:04:07
categories: citatos gReader kalba menas mokslas
---

Kiek kartų skundžiausi vis aštrėjančiu kalbos šleikštuliu: šnekos apie šnekas dėl šnekų. Teatre aš išdraikau kalbą, gyvenime mokausi tylėti. Šiame komentare Gitana Gugevičiūtė plačiau kalba apie šią mano nuostatą. Įdomiausios citatos čia, bet visas straipsnis vertas dėmesio.

**Cituoja George Steinerį:**

> *galima pasakyti ir parašyti bet ką apie bet ką ir „ničniekas – o juk ši banalybė tiesiog svaiginama – neužsmaugia mums balso stygų, ničniekas neišsiderina leksikoje ar sintaksėje, idant sutrukdytų tvirtint (…)“*

**Lietuvos mokslas *(mano nuomone)*:**

> *Ką veikiame iš tikrųjų: kalbamės, konstatuojame, klausiame ar tik dauginamės knygomis, monografijomis, vizijomis, straipsniais, komentarais?..*

**Mano „Vyšnių sodo“ interpretacijos paaiškinimas:**

> *Galbūt iš tiesų gyvename „nieko bendra neturinčiųjų bendrijoje“ – per pasaulio dūzgesį, murmesį, gausmą tarsi niekas nebesivargina klausytis individualių spėlionių, svarstymų ir skuba išrėkti save it kokią unikalią, nepakeičiamą esamybę.*
>
> citatos iš *[G. Gugevičiūtė: Nieko bendra neturinčiųjų pašnekesiai… – Bernardinai.lt](http://www.bernardinai.lt/?url=articles/93953)*
