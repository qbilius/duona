---
title: Blogų galas / Fragmentacija
date: 2013-02-10 23:43:05
categories: mėsa
---

Įžvalga nėra labai gili ir kažkiek pavėluota, bet blogų kaip autorinės informacijos skleidėjų (*personal node*) laikas praėjo. Kažkada buvo madinga pradėti rašyti blogą (ir užsilenkti po pirmo įrašo). Dabar tokia mintis nebeturėtų kilti. Blogą vis dar galima pradėti rašyti, bet lygiai taip pat, tik gal patogiau ir iškart su pora šimtų sekėjų, kuriems nereikia sukti galvos dėl RSS, galima rašinėti ir FB. Nuotraukoms skelbti labiau tinka flickr, tumblr, instagram.

Anksčiau blogas man buvo vieta, kur galėčiau dėti visus savo pamątymus. Tačiau pamažu tapo aišku, kad vieno Jono nėra. Vienas Jonas tiesiog norėjo rinkti citatas jų nekomentuodamas – susikūriau [Qbilius Collected](http://qbilius.tumblr.com), kitas rašyti angliškai apie savo tyrimus – taip radosi [klab](http://klab.lt), o trečias brolis buvo poetas – todėl apie jį pradėjo rašyti kiti. Visų jų veikla kur kas natūraliau išsitenka tiek [FB](https://www.facebook.com/qbilius), tiek [twitteryje](http://twitter.com/qbilius), kurie, greta (mirštančio) el. pašto, ir tampa pagrindiniais autoriaus/kūrėjo savisklaidos ir saviarchyvavimo įrankiais.
