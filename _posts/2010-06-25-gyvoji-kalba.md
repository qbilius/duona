---
title: Gyvoji kalba
date: 2010-06-25 22:40:58
categories: citatos kalba
---

Myliu nesuvaržytą sunorminimų, pulsuojančią, gal tarminę, gal su keiksmais, o gal slengu, bet visais atvejais – gyvą kalbą. Tai mūsų kultūros lobynas, kurio Valstybinė lietuvių kalbos komisija neįvertina, o kalbininkai nesirūpina. Todėl kadaise Donelaičio, Daukanto, Basanavičiaus ir kitų pradėtas darbas užrašyti lietuvių liaudies tautosaką, tuo būdu išsaugojant kalbą ir kuriant tautą, dabar yra tęsiamas Kriu ir Pipedijos. Pavyzdžiui:

> ***babajus***\
>  *Naudojamas Didziojoje Britanijoje.Pakistano,Indijos…ir dauguma sios spalvos,musulmonu religijos zmogystu.*
>
> *Uzpiso,babajai,su savo ramadanu.*
>
> iš [zodynas.kriu.lt](http://zodynas.kriu.lt/zodis/babajus)

Pipedijoje kaupiami ne tik nauji žodžiai, bet ir naujos reikšmės, atspindinčios mūsų tautos vystymosi etapus bei [tiksliau nei istorijos vadovėliai ar žiniasklaida fiksuojančios tautos gyvenimą](http://www.delfi.lt/news/ringas/lit/vdu-docente-interneto-komentarai-per-ilgai-buvo-nuvertinami-kaip-bereiksmiai-sukavimai.d?id=33466235). Pavyzdžiui:

> ***Troliai** – tam tikra [Internetų](http://www.pipedija.com/index.php/Internetai "Internetai") botų rūšis, [šika į komentarus](http://www.pipedija.com/index.php/%C5%A0ikti_%C4%AF_komentarus "Šikti į komentarus"), siekdami sukelti efektingą [fleimą](http://www.pipedija.com/index.php?title=Fleimas&action=edit&redlink=1 "Fleimas (puslapis neegzistuoja)"). Skirstomi į [dibilus](http://www.pipedija.com/index.php/Dibilai "Dibilai"), [pseudointelektualus](http://www.pipedija.com/index.php/Pseudointelektualai "Pseudointelektualai"), kaščenitus ir kitas rūšis.*
>
> iš [Pipedija.com](http://www.pipedija.com/index.php/Troliai)

Palyginimui, „Pavasario linksmybių“ ištrauka:

> *Snargliau! eik pirma mokinkis kakalį šildyt\
>  Ir savo pono suteptus sopagus nušluostyt.\
>  Juk žinai, kaip jis tave dar per drimelį laiko\
>  Irgi nupliekdams su lazda tavo nugarą skalbia.*
>
> iš [Lietuvių klasikinės literatūros antologijos](http://www.antologija.lt/texts/6/tekstas/1.html)

(Panašiomis temomis yra rašę: [Raimundas Zabarauskas](http://rzu.lt/?tikrine_kalba), [lokyz](http://lokyz.livejournal.com/tag/kalba), [rokiškis](http://rokiskis.livejournal.com/tag/kalbainiai), [Andrius Užkalnis](http://uzkalnis.blogspot.com/2010/06/isdziuvusios-smegenys-barsto-nuodais.html).)
