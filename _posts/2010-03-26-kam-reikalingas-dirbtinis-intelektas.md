---
title: Kam reikalingas dirbtinis intelektas
date: 2010-03-26 21:09:18
categories: duona mokslas
---

[Viename interviu](http://www.balsas.lt/naujiena/318581/svajojant-perprasti-zmogaus-samone) manęs paklausė, kodėl aš noriu suprasti smegenų veikimą, kam reikalingos tos dirbtinės smegenys. Kiek sutrikęs, nes nebuvo šovę į galvą kvestionuoti dirbtinio intelekto naudos, suvapėjau kažką apie „labai daug kur praverstų“ ir nukreipiau klausimą ties moralinėmis dirbtinio intelekto problemomis.

Bet vakar buvau [prof. Semir Zeki](http://profzeki.blogspot.com/), neuroestetikos pradininko, paskaitoje, kur jis pasakė (maždaug) šitaip: „Daug kas pamiršta, kad mokslas atsiranda iš smalsumo.“ [Todėl ir daromas jis turėtų būti smalsumui patenkinti o ne eilinei publikacijai iškepti.]

Todėl dabar į klausimą, kam reikalingas dirbtinis intelektas, atsakyčiau tiesiai: žmogus visada norėjo būti dievas, ir čia realiausias šansas pagaliau sukurti savo kopiją. Jokios praktinės naudos, visokių ligų gydymų ir panašiai čia nereikia įpainioti. Mokslas, kaip ir menas, visų pirma daromas ne dėl praktinės naudos ir tai jau laikas būtų visiems suvokti.
