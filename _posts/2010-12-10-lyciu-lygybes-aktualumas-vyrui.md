---
title: Lyčių lygybės aktualumas vyrui
date: 2010-12-10 14:17:47
categories: duona tolerancija
---

Terminas *lyčių lygybė* paprastai suprantamas kaip moterų diskriminacija, prieš kurią kovoja trenktos bobos feministės. Lyčių lygybė yra tarsi vien moterų problema, tad tegu jos ir kovoja, jei joms kažkas nepatinka. Vyrui, atrodo, kovoti nėra dėl ko.

Tačiau vos ėmę moteris vadinti „silpnąja lytimi“, mes, vyrai, automatiškai tampame „stipriąja lytimi“ – ir ši etiketė pažeria rimtų, nors retai aiškiai įsisąmoninamų, problemų. Staiga vyras turi būti *tikras* vyras, daugiau mažiau bejausmis alųkašįkušį plempiantis zombis. Staiga spindinčių akių, jautrus, kultūringas vyras yra gėjus. Staiga normalu tik *sesutės*, *auklės*, *stiuardesės* ir *motinystės atostogos*…

Todėl man lyčių lygybė pirmiausia yra laisvė formuoti savo identitetą.
