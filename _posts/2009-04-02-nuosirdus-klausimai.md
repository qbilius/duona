---
title: Nuoširdūs klausimai
date: 2009-04-02 22:09:11
categories: citatos gReader mokslas
---

Kai pagalvoji, kad yra tokių nuoširdžiai žingeidžių, paprastų žmonių, atrodo – mestum tą mokslinčiaus žargoną ir eitum tiesiog pasaulio stebėti. Bet ne, mokslas dabar jau verslas, kuriame vietos nuoširdžiam klausimui nėra.

> *Gerbiama redakcija,*\
>  *Jums rašo Kleinaitis Romas iš Šakių. Esu didelis žurnalo „Iliustruotasis mokslas“ gerbėjas. Tokio žurnalo seniai reikėjo. Turiu daug klausimų pačiomis įvairiausiomis temomis. Esu žmogus analitikas ir stebėtojas.*\
>  *1 Klausimas.*\
>  *Mūsų namuose dedasi keisti dalykai. Turime žąsų, lyg ir nieko keisto, jei ne žąsinas, kuris labai myli žąsiukus, taigi pas mus ne viena žąsis vedžioja, bet kartu su žąsinu. Ar dažnai tai būna su naminėmis žąsimis?*\
>  *2. Prisimenu vaikystę – tėvas buvo išmokęs gaidį giedoti pagal komandą: Gaidy, šauk.*\
>  *Gaidys užšokdavo ant tvoros ir giedodavo iki uždusimo. Kas čia talentingas – ar gaidys, ar mokytojas?*\
>  *3. Pas mus namuose kalytė parsinešė vos gimusį kačiuką ir dvi ar tris dienas juo rūpinosi. Ar gamtoje taip dažnai būna? Tik įsitikinęs, kad ji jo nei maitina, nei užaugins, užmigdžiau.*
>
> **iš [vklase: Iš laiškų skrynelės](http://vklase.livejournal.com/120004.html)
