---
title: Kaip veikia principai
date: 2012-10-26 11:58:00
categories: duona
---

Principingumas, regis, yra labai daug pastangų reikalaujanti veikla. Jau ir taip pakankamai varginančiame gyvenime lipti už patogių darbo ir šeimos rėmų, ginčytis, protestuoti, nenusileisti sieks retas. Neturėdama principų, visuomenė yra pasyvi, pokyčiai joje — nepaprastai lėti.

Tačiau kalbai pasisukus apie paprastesnius dalykus — darbų pasiskirstymą buityje, meiles nemeiles, alkį — tie patys pasyvūs žmonės labai greitai tampa kategoriški ir beatodairiškai siekia, kad viskas būtų pagal jų norus. Alkis neklausia tavo nuomonės — alkis verčia tave ieškoti maisto.

Kai principiniai įsitikinimai yra iki galo priimti ir įsisąmoninti, jie irgi virsta tokia pat neišvengiama realybe kaip ir alkis. Atsidūręs situacijoje, kur yra pažeidžiami tavo principai, tu tiesiog *esi priverstas* priešintis, tarsi tai būtų toks pat fiziologinis atsakas kaip ir į alkį.
