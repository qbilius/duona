---
title: Kauno viltis
date: 2009-08-22 15:45:36
categories: .mp citatos menas
---

Stereotipiškai laikiau Kauną mirusiu, bet netikėtai jame (ir ne Vilniuje, ne Klaipėdoje!) ėmė rodytis puikiausio gatvės meno pavyzdžiai.

Pirmiausia Bernardo Bučo skulptūra „Sėjėjas“ (1939 m.) Kauno Karo muziejaus sodelyje dieną…\
 ![„Sėjėjas“ dieną](https://duona.files.wordpress.com/2009/08/seeder-day-morfai.jpg?w=300 "„Sėjėjas“ dieną")\
 …ir naktį\
 ![„Sėjėjas“ naktį](https://duona.files.wordpress.com/2009/08/seeder-night-morfai.jpg?w=300 "„Sėjėjas“ naktį")\
 ([M o r f a i ](http://morfai.blogspot.com/2008/09/seeder.html) darbas)

Uždažė. Kaip suformulavo [Lengvos idėjos](http://www.tadam.lt/2008/11/12/kai-nutrinamos-zvaigzdes/), „Turbūt jau niekam nekils ranka sumažinti „Knygnešio“ *[greta stovinčio paminklo]* pavydo suteikiant jam modernumo štrichų, turbūt jau nevesime miesto svečių pažiūrėti modernėjančios Kauno klasikos, integruoto meno pavyzdžio. Jis ištrintas.“

Tada buvusio Kauno muzikinio klubo „Fortas“ siena K. Donelaičio gatvėje:

![](https://i0.wp.com/img.photobucket.com/albums/v367/plekshne/IMGP8499.jpg?t=1246040593 "Kvanksy")\
 *(nuotrauka iš ~~[Balto arkliuko](http://baltasarkliukas.blogspot.com/2009/06/kvanksy.html) ~~[palivalka](http://palivalka.livejournal.com/129573.html))*

Kokius vėjus pakėlė Stanislovas Buškevičius! Jau gaudyt ir šaudyt norėjo, bet kažkas uždažė, įkalčių nebeliko, ak. Gal iš tikrųjų S. Buškevičiui gražiau taip:\
 ![Uždažytas Kvanksy darbas](https://i0.wp.com/img.lrytas.lt/show_foto/?id=69394&s=3&f=4 "Uždažytas Kvanksy darbas")*(N. Povilaičio nuotrauka, lrytas.lt)*\
 ~~(Apie sąsajas su originaliu Banksy darbu be *Balto arkliuko* dar rašo [palivalka](http://palivalka.livejournal.com/129573.html).)~~
