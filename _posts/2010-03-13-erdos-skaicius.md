---
title: Erdős skaičius
date: 2010-03-13 12:33:47
categories: mėsa
---

[Pál Erdős](http://en.wikipedia.org/wiki/Paul_Erd%C5%91s) (1913-1996) buvo vienas žymiausių (ir vienas ekscentriškiausių) vengrų matematikų. Apsčiai apdovanotas matematinio talento, garsėjo plačiu bendradarbiavimu su kolegomis įvairiausiose srityse. Iš čia ir gimė sąvoka „[Erdős skaičius](http://en.wikipedia.org/wiki/Erdos_number)“, apibrėžianti bendradarbių skaičių, per kurį esi nutolęs nuo Erdős. Vienintelis žmogus, kurio Erdős skaičius yra nulis, yra pats P. Erdős.  Jei tavo Erdős skaičius yra vienetas, vadinasi, turi nors vieną bendrą publikaciją su juo pačiu. Dvejetas reiškia, kad esi bendraautoris su žmogumi, kurio Erdős skaičius yra vienetas. Ir t.t. Erdős skaičiumi matematikai mėgsta (juokais) pasigirti: esą kuo mažesnis, tuo rimtesnis matematikas esi; [viename iš xkcd komiksų](http://xkcd.com/599/) iš to netgi pasišaipoma.

Sužinojau, kad mano senelis gerai su Erdős buvo pažįstamas; prieš mirtį pastarasis netgi ketinęs dalyvauti senelio vardo konferencijoje Palangoje. Mąstau: lyg ir šioks toks Erdős skaičius tenka ir man…
