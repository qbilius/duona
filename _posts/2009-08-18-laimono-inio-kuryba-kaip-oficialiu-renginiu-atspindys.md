---
title: Laimono Inio kūryba kaip oficialių renginių atspindys
date: 2009-08-18 21:16:22
categories: citatos gReader menas
---

Dar viena seniena iš mano archyvų, bet irgi klasika. Čia pateikiama puiki įžanga tėra tik pradžia tiesios rašytojo, publicisto ir makulatūros publikuotojo Laimono Inio kūrybos kritikos. Pats Mindaugas Grigaitis po kurio laiko, matyt paskatintas pozityvių atsiliepimų, subūrė jaunuosius VU KHF kritikus į judėjimą „Žirklionis“, kurio recenzijas esu citavęs ir čia.

> *Literatūriniai autoriniai vakarai turbūt yra geriausia galimybė rašytojams gyvai pabendrauti su skaitytojais. Jie gali šiltai pasišnekučiuoti, pasidalyti savo džiaugsmais ir rūpesčiais.*
>
> *Vis dėlto tokie susitikimai neretai atrodo gana karikatūriškai. Vedėjas pasako įžanginę pagiriamąją kalbą, paskui atliekama kokia nors meninė kompozicija. Tuo metu svarbiausia vakaro figūra – rašytojas – sėdi palaimos apimtu, intelektualui privalomą mąslumą spinduliuojančiu veidu ir santūriai bando slėpti, kokį malonumą jam teikia skiriamas dėmesys. Gavęs žodį, jis dėkoja ir sako, kad tokio dėmesio nėra vertas. Tuomet koks nors kolega pabara jį, jog nederėtų būti tokiam kukliam. Paskui svarų apibendrinamąjį žodį taria koks nors rašytojo draugas literatūrologas. Baigiamasis akordas – vynas ir intelektualūs pokalbiai.*
>
> **iš *[Mindaugas Grigaitis. Skaitytojas stengėsi, bet dialogas neįvyko | Bernardinai.lt](http://www.bernardinai.lt/?url=articles/83373)*
