---
title: Genijus yra…
date: 2010-05-29 10:55:50
categories: duona
---

… 1% įkvėpimo ir 99% prakaito, [pasak T. A. Edisono](http://en.wikiquote.org/wiki/Thomas_Edison). Tai visiškai netiesa. Aš štai jau dvejus metus nieko nedirbu, tik užsiiminėju, kas įdomu. Nežinau, už ką man pinigus moka. Čia kaip kasdien nemokamai valgyti ledus ir dar gauti priemoką už sunkų darbą juos laižant.

Apie įkvėpimą išvis galima pamiršti, nes mintys plūsta nuolatos ir neatsiklaususios, net reikėjo tinklaraštį susikurti, kad jos išeitų kitiems galvų kvaršinti.

Man genijus pirmiausia yra nenumaldomas noras klausti. Supersąmoningumas, kur sąmonė yra ne vos vos rusenanti ugnelė, ne [termostatas](http://consc.net/notes/lloyd-comments.html), o  gaivališkas poreikis judėti. Tai aukščiausias gyvastingumas. Tada jau nieko nebegali su savimi padaryti – eini dirbti, nes tas veršis galvoj stipresnis už visa kita, visas baimes, tinginystes, skepticizmus. Tie 99 prakaitai yra pasekmė, o ne priežastis.
