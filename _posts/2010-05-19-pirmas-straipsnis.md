---
title: Pirmas straipsnis
date: 2010-05-19 23:10:51
categories: mėsa
---

Iš kolegų sveikinimų netikėtai paaiškėjo, kad šiandien išėjo[pirmas mano paties mokslinis straipsnis](http://dx.doi.org/10.1523/JNEUROSCI.1153-10.2010). Ir nors tai tik kritinė apžvalga apie tam tikrus techninius nuskaitymo iš smegenų vaizdų aspektus (o ne tyrimų rezultatai), kiekvienas žodis čia yra jau mano išnešiotas, išlipdytas, išskaudėtas. Nes iš tiesų tie patys pačiausieji – tokia pat poezija: pūko lengvumo, bičių medaus saldumo, bet plieno kietumo. Tas mano žodis dabar – ypatingai aukšto lygio žurnale *The Journal of Neuroscience*. Ne vietinės reikšmės laikraštyje, ne nuosavame tinklaraštyje, bet tarptautinėje erdvėje, su tikra atsakomybe už savo žodžius. Klausau [Rimvydo Stankevičiaus](http://jonaskubilius.mp/blog/valhala) ir mokausi [juos kalbėti](http://bernardinai.lt/straipsnis/2010-05-18-poetines-rimvydo-stankeviciaus-apeigos/45081), žodžius, kurie neišnyktų.
