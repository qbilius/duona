---
title: misBellona
date: 2009-06-15 16:08:36
categories: .mp info menas
---

Viena iš penkių mano kompozicijų, sukurtų režisieriaus Jay Scheib kurso *„Composition for Stage and Performance“* metu 2006 m. rudenį. Įsikirst į ją sunku nežinant konteksto. Visą semestrą nagrinėjome Samuel. R. Delany mokslinės fantastikos knygą „*[Dhalgren](http://www.worldcat.org/oclc/45493326)*“. Keista knyga apie sunaikintą miestą, po kurį klaidžioja toks vaikinukas, pramintas *Kidd* (vaikis), klaidžioja, žmonių sutinka, kaži kas vyksta tenai… iš 800 puslapių tik šimtą perskaičiau – tokia vingiuota, sodri kalba. Turbūt viena geriausių mokslinės fantastikos knygų, nors fantastikos jau seniai nebemėgstu.

Užduotis buvo parašyti kompozicijos receptą (kokį veiksmą kaip greitai kiek kartų darai) ir paskui pagal jį sukurti kompoziciją, naudojantis *„Dhalgren“*. Mano galva, ši kompozicija – puikus pavyzdys, kaip teatre (ir ne šokyje) prasmės gali būti kuriamos be teksto.

Na, o rudenį Niujorke Jay pristatys *„[Bellona, Destroyer of Cities](http://jayscheib.com/dramaturgy.html)“* pagal tą patį romaną. Sakė, ir šitos kompozicijos gabalus vogs. Nepykstu.
