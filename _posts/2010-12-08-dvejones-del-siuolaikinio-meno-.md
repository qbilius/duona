---
title: Dvejonės dėl šiuolaikinio meno 
date: 2010-12-08 14:10:03
categories: citatos menas
---

Menininkas Viktoras Binkis (Kazio Binkio anūkas) kalba apie savo santykį su šiuolaikiniu menu. Nors apskritai jo požiūris į meno procesus nėra neigiamas, parinkau kritines mintis, kurios ir man kyla, svarstant apie šiuolaikinio meno prasmę (citatų eiliškumas sukeistas):

> *Jis (š. menas) vaizduoja (jo žodžiais – tyrinėja) tai, kas yra patologijų – psichiatrijos, astrologijos, elementarių dalelių fizikos, sociologijos ir t. t., ir t. t. – tyrinėjimų objektai. Šiuolaikinis menas „užsimanė“ dubliuoti dabartinį mokslą (pavydi mokslui garbės laurų?).*
>
> *Rezultatas: šiuolaikinio meno kūriniai labiau panašūs į mokslinius grafikus bei diagramas, geologijos bei medicininės patologijos muziejų eksponatus, ir jie atsirado tradicinėse, meną eksponuojančiose erdvėse.*
>
> *(…)*
>
> *Esu nuvargintas, profanizuotas, išprievartautas ir apgautas šiuolaikiniu menu (pav., ŠMC turinys). Nesakau, kad jisai blogas. Nežinau, koks jis yra. Teiginys, kad visoks, manęs neįtikina ir nepatenkina.*
>
> *(…)*
>
> *Kai susiduriu su šiuolaikine poezija, jaučiuosi nesvarumo būklėje tamsiame kambaryje su užrištomis akimis. Susikoncentravęs ir įtempęs vaizduotę atsiduriu kreivų veidrodžių karalystėje. Tai manęs dažnesniam jos praktikavimui neskatina.*
>
> *Viso to nėra, kai skaitau K. B. [Kazį Binkį]*
>
> *Kvepia žole, girdžiu vėją ir šypsausi, nes tikrai linksma.*
>
> iš [Viktoras Binkis: Šiuolaikinis menas – kaip supernovos sprogimas… | Bernardinai.lt](http://bernardinai.lt/straipsnis/2010-12-07-siuolaikinis-menas-kaip-supernovos-sprogimas/54223).
