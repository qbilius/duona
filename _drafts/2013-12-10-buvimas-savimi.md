---
title: Buvimas savimi
date: 2013-12-10 11:45:27
categories: mėsa
---

Kai Lady GaGa dainuoja [*I just wanna be me* (daina *Hair*)](http://www.youtube.com/watch?v=Okq8xHrIZ8I), įtariu ją politikuojant. Daugelis iš tų pageidaujančių būti savimi mieliau būna serialų ir žurnalų viršelų herojais, nes kaip savimi būti – ir nežino. Oi, ne tik kad nežino, bet ir nesivargina žinoti, nes vat mylėkit mane tokį, koks esu, ir taškas. O jei nemylit, tai jūs man neleidžiat būt savimi. Depresovu tinginiu, dėl kurio problemų kalti kiti. Tada atsiranda frazės „tu nuostabi“. Kai kas tai vadina pasitikėjimo savimi ugdymu. bet man regis, kad efektas išeina priešingas. Tokioje aplinkoje žmogus nuo pat mažens netenka galimybės išmokti blaiviai įvertinti situacijos. Visi jam kartoja, kad jis šaunuolis, nors ir susimovė, protingas, nors mokosi vidutiniškai, arba kad kas iš tų mokslų, užtat tu geras sportininkas. Negaudamas teisingos ir, žinoma, skaudžios kritikos žmogus neišmoksta įvertinti situacijos savo galva ir prisiimti atsakomybės už savo klaidingus veiksmus. Kritinis mąstymas yra anksčiau už pasitikėjimą savimi. Kritiškai mąstydamas atsijoji tuščius įžeidimus ir paviršutinišką kritiką, tačiau giliai priimti pagrįstus teiginius. Paskauda, bet ir paragina neapsileisti. O jei vis „tu nuostabus“, tai galim ir toliau skęsti mėšle, kuriame normalu yra, matot, valyti namus pačiam. Tai čia tokios paauglių problemos. Bet paskui paaugliai užauga, prašymo mylėt riksmai aptilsta, nes staiga pasidaro niekam nebeįdomūs, bet užtat lieka politkorektiškas draugų gyvenimo būdo nekritikavimas, greičiau bičinimas kartu, kaip viskas blogai. <span style="font-size:13px;">O jei apsileidęs kuilius, tai irgi mylėt? Tokia besąlygiška meilė ne kiekvienu atveju yra teisinga.</span> Buvimas savimi susideda iš nuolatinio ieškojimo, kas esi, ir nuoseklios pozicijos laikymosi ties tuo, kur tu identifikuoji kaip savastį. Nuoseklios pozicijos laikytis yra ypatingai sunku, nes socialinėje aplinkoje vargiai gali „išlikti savimi“. Su amžiumi tai tampa lengviau, patirtis užgrūdina kompromisų darymą ir štai toks atlaidumas kitiems tampa natūralia esaties dalimi. Gyvenime įvyksta bent keletas tų pozicijų virsmų:

-   paauglystė
-   pirmas kursas
-   pirma rimta draugystė
-   pirmas darbas
-   pirmas vaikas

