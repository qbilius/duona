---
title: Menas apie dabar
date: 2011-06-07 21:04:28
categories: duona
---

Pasikabinu meną svetainėje ir jis teikia man estetinį pasitenkinimą. Bet nieko daugiau. Aplankau meną muziejuje ir jis man teikia istorinę perspektyvą. Bet nieko daugiau. Nusiperku meną už milijoną ir jis teikia man išskirtinumo pojūtį. Bet nieko daugiau. Vartoju prasmėm apkerotą meną ir jis mano taikioje sieloje įneša beprasmiško chaoso, kažkieno kančių, nieko nesuteikiančių „minčių“. Paskui grįžtu į savo pasaulį, kuris daug šviesesnis. Tačiau menas, kalbantis apie tai, kaip dabar yra, mane užpildo ir drąsiau gyventi. Tokia svarbiausioji meno paskirtis?
