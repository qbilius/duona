---
title: Alternatyvieji energijos šaltiniai
date: 2013-08-22 22:40:31
categories: duona
---

Susirenka klimato kaitos aktyvistai ir skeptikai ir kad mušasi ieškodami įrodymų, jog žmogaus veikla daro įtakos klimatui. Aktyvistai rodo kylančias kreives, skeptikai atremia, kad tai natūralus procesas. Tuo metu pasaulyje rūksta fabrikėliai, dūmija automobiliai ir tavo mama nerūšiuoja atliekų, nes daugiau vandens sunaudosi tam tetrapakui praplauti.

Praėjusią savaitę buvo toks naujas potyris mano gyvenime: pyliau benziną į mašinos baką. Bet tai kaip smirda! Kaip nešvaru! Išsitepiau rankas ta smarve ir daugiau jau nebenoriu benzino pilti.

Kai žmonės bando ieškoti kažkokių mokslinių argumentų teršalų ribojimui, apeliuodami į gamtą ir dar kažkokių abstrakčius dalykus, manęs per daug neveikia. Nežinau, kodėl kyla temperatūra ir CO2 kiekiai. Bet benzinas smirda ir tepa ir nematau nė mažiausios priežasties ir toliau jį naudoti.
