---
title: "Patirtys: nepripažinimas / atmetimas"
date: 2013-05-01 09:44:11
categories: duona
---

Yra tokia žmonių su polėkiu problema: nauji, vertingi dalykai yra radikalūs, todėl nepopuliarūs. Kaip suderinti norą kurti ir socialumą? Seniau manydavau, kad ši problema yra išpūsta, nes juk akivaizdu: jei turi idėją, ja tiki, tai ir muši, kol išmuši. (Jau kantrybės nestokoju tikrai.) Tačiau taip gali kalbėti tik paauglys, kuriam stogas virš galvos ir vakarienė ant stalo garantuota. Savarankiškame gyvenime išsyk atsiranda pinigų ir laiko klausimai: kovoti gal ir galėtum, kol laimėsi, bet tuos dešimt metų ką, statinėj gyvensi? O būta tokių genijų, kurie atrasti tik po mirties. Good job humanity! Mokykimės iš geriausiųjų, kurie sugebėjo aukštai pakilti su savo radikaliomis idėjomis (pvz., Linkolnas – nors ir tas susimokėjo netrukus). Per gyvenimą esu daug būdų išbandęs. Nepriklausomą, originalią mintį užtikrina tam tikras atsiribojimas, tokia akademinė laikysena. Tačiau tuo pačiu ji sukuria arogancijos įspūdį, kuris neretai yra pagrįstas, nes nesusireikšminti mąstant apie Visatos dydžio problemas yra reikalas subtilus. Pastebiu, kad padeda dalinimasis savo mintimis su kitais ir įsiklausymas į jų argumentus. Tačiau tie argumentai, tos nuomonės… Visi jau žino, kad delfio komentarų skaityti neverta. Bet ir labiau disciplinuotame diskurse noro išklausyti maža. Keista, tačiau žmonės visai nelinkę kvestionuoti savo įsitikinimų. Pavyzdžiui, po įrašo apie lietuvių kalbos niokojimą, dauguma komentarų buvo arba “jėga”, arba “šlykštu skaityt”. Komentarų, kad privertė susimąstyt, nesulaukiau. Galbūt kaltas tonas, galbūt Kubilius, bet ar ne *staus quo* permąstymas ir veda augimo link? Nu gal kartas nuo karto reikia pasiklausti savęs, kodėl čia ta nosinė rašoma? A, nėra laiko, mes visi labai pavargę. Tad žmonės reikia *įtikinti*. Buda:
