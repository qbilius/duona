---
title: Demokratija
date: 2013-01-15 12:13:11
categories: duona
---

Pradėti reiktų nuo to, kad esame visi skirtingi iš prigimties. Bet demokratinė sistema siekia suteikti visiems vienodas galimybes, nepaisant nei fizinių, nei protinių skirtumų. Demokratija ir tolerancija – išskirtinai civilizacijos vaisiai, įmanomi tik tarp mąstančių individų. Tai kodėl tada leidžiame dalyvauti demokratijoje visiems? Kaip gali tas, kuris nesupranta demokratijos arba yra prieš ją, turėti teisę spręsti, kas geriausia jos šalininkams? Tačiau tokioje situacijoje esame su savo pasiryžimu suteikti vienodas galimybes visiems. Tiesą sakant, net ne vienodas galimybes, o vienodą metodą. Jei siūlyti darbą – tai nepriklausomai nuo lyties, rasės, tautybės ar lytinės orientacijos. Jei balsuot – tai visiems ir lygiom teisėm. Diferencijuoti neleidžiama, nes būsi apšauktas netolerantišku šovinistiniu, rasistiniu, nacionalistiniu, nedemokratišku homofobu. Šitaip laisva demokratiška visuomenė greitai išmoksta, kad geriausia savo pastabas pasilaikyti sau ir verčiau užsiiminėti cukraus vatos politkorektiškumu. Tada išvirsta tolerancija į abejingumą, o demokratija – į anarchiją. Trainiojas benamiai tuntais Briuselyje, miega gatvėse – visiems ok. Klausos muzikos per visą troleibusą – jie “turi” teisę. Kas vokelius dalina, kas savo reikalus poste tvarkos – tai normalu, o tam nepritariantys vadinami naivuoliais. Bet tolerancija turi savo ribas ir jas reikia pažinti. Lietuva ir mokosi taip sunkiai, kad laisvė nėra tapatu “darau, ką noriu”. Bet kokios tos laisvės ribos, visai neaišku, niekas juk mums nepasakė! Todėl metamasi prie vieno iš dviejų kraštutinumų:

-   Sekimas autoritetais, pvz., įstatymu ar Bažnyčia (t.p. 4chan; subkultūros gyvuoja manydomos esančios teisiausios). Tokie teisybės ieškotojai viską aiškina paraidžiui: jei demokratija – vadinasi, visi turi teisę balsuoti; jei teismas patvirtino – vadinasi, teisybė. Besąlygiškas vadovavimasis suabsoliutinimais man regisi esąs nebrandžios visuomenės atspindys. JAV ir ypač Belgijoje matau kur kas lankstesnį požiūrį, kur visuomenė pakankamai brandi dažnu atveju pati spręsti.
-   Ultratolerancija, arba abejingumas viskam, nes niekas neturi prasmės.

Lygiai taip pat demokratija yra susitarimas, kas gauna kokias teises. Pavyzdžiui, rinkimuose negali dalyvauti asmenys iki 18 m. O kodėl? Esą jie nėra pakankamai subrendę, nepakankamai suvokia valstybės sąrangą, galiausiai galbūt dar tuo nesidomi. Tiktai kad šie argumentai galioja ir daugumai balso teisę turinčių piliečių. Nekalbu net apie supratimą tokių detalių, kaip [biudžeto sudarymas](http://www.delfi.lt/news/balsuok2012/politikoakimis/isimonyte-apie-mastyma-skaiciais-kaip-nemastymo-alternatyva.d?id=59318477),– kiek tų piliečių apskritai skiria kairę nuo dešinės? Jeigu neskiria, tai ar jie piliečiai? Ką reiškia jų balsas rinkimuose? Monetos mėtymas – visom prasmėm. Ir atvirkščiai, kas gauna teises atstovauti tautai? Į universitetą turi teisę stoti visi, turintys vidurinį išsilavinimą. Tačiau ne visi įstoja. Įmonės vadovu gali tapti bet kas, tačiau ne visi jais tampa. Demokratinė lygių galimybių nuostata čia niekaip nepažeidžiama. Argumentuočiau, kad tai ir yra natūralus demokratijos įgyvendinimas: suteikiamos lygios galimybės, tačiau tuo pat metu užtikrinama, kad demokratiją toliau formuos geriausieji jos atstovai. Tiek demokratija, tiek tolerancija yra civilizacijos kūdikiai. kartoti, kad nors demokratija netobula, geresnės sistemos mes nesugalvojome. Iš kur atsirado ta naivi mintis, kad sykį sukurta sistema neturi būti atnaujinama? Mes net didžiuojamės tradicijų tęstinumu, užuot blaiviai įvertinę tų tradicijų neadekvatumą ir pamažu jas atnaujinę. Tiesą sakant, tas atnaujinimo, apsivalymo procesas turi vykti nuolatos. <http://vz.lt/?PublicationId=053b8a99-7b74-4b8e-8eb8-4692432d26ed> <http://archyvas.vz.lt/news.php?id=1997715> <http://www.youtube.com/watch?v=t3idVo97kII> Bet ne, visi, matot, turi teises. Turi teisę eiti per sniegą su aukštakulniais. Nesvarbu, kad nesuvokiamai kvaila.
