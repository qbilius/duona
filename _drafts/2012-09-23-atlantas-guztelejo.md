---
title: Atlantas gūžtelėjo
date: 2012-09-23 17:06:44
categories: duona
---

Tomis bemiegėmis naktimis, kai didelėmis akimis klausdavau savęs, nejaugi esu toks vienas, dienomis, kai skausmas, kad Nesu. Aurelijus Katkevičius šalia Biblijos ir … kaip geriausią skaitytą knygą įvardino Ayn Rand “Atlas Shrugged”. Su kiekvienu jos puslapiu pagaliau jaučiausi suprastas. Aš žinau, ką reiškia “” žinau, kaip akina pyktis susidūrus su iracionaliu pasauliu. Anksčiau tebuvo noras būti suprastam, kaltė dėl savo racionalumo. Dabar, išaugus saugų ir aprūpintą studento gyvenimą, kapanojantis po Belgijos biurokratijos liūnus, kyla pyktis, nesupratimas, nuolatiniai klausimai “Bet tai kodėl žmonės yra tokie?” “Atlas Shrugged” yra visa žmogaus kaip aš kelionė. Prasideda su entuziazmu ir plačiais siekiais, kurie virsta desperatiškon bedugnėn. Nežinau, ar yra pasaulyje geresnė knyga. Ji man kaip gidas per gyvenimą. Jiems tiesiog visiškai nesvarbu. Už jų verslų stovi tik noras gauti pinigus už nieką. Todėl jie nė piršto nepajudins, nebent verstų aplinkybės. Rand dekonstruoja brolišką meilę, altruizmą į tikruosius jų motyvus: tingėjimą dirbti, mąstyti, atsakomybės trūkumą ir taip toliau. Gražūs altruistiški pareiškimai yra daromi norint pratempti nieko neveikimo ir status quo laiką. Blogiausia, kad tokie žmonės visada turi, kaip apsiginti. Pirmiausia jie šaiposi ir sako, kad nieko nebus, kai pamato, kad vis dėlto gerai einasi, aiškina, kad anam visi viską duoda, o jiems – nieko. Arba išvis tiesiog nekreipia dėmesio. Kaip tu ragus įvarysi lavonui? Tai tokia tąsi pilka masė, kaip vėžys užpildanti kiekvieną sielos plyšelį ir pamažėl dusinanti. \~\~\~ Esu laimingas, kad per gyvenimą sutikau žmonių, kurie irgi taip žiūrėjo į pasaulį. Atsimenu, kaip atpažindavau jų akyse tą patį supratimą apie atsakomybę, apie pareigą, darbą. Ši knyga suteikia man jėgų kovoti. Kiekviena jos frazė yra man pamoka, kaip gyventi, kaip derėtis, kaip nebijoti. Žinoma, pagrindinė problema yra ta, kad dorų, principingų žmonių, o tuo labiau verslininkų maža, tad kaip jų beprigaminti? Rand į tai neatsako. Ši knyga keičia mano požiūrį į verslą. Užuot bodėjęsis žmonių, kurie kuria produktus ir siekia juos parduoti, imu vertinti žmogaus pastangas. Jei to siekiama są\\iningai, kodėl toks žmgus nenusipelno piniginio atlygio? Ayn Rand verslą įsivaizduoja kaip fizinių daiktų mainus. Tai nėra teisinga dabar ir dėl to jos filosifiją dera permąstyti. Šiais laikais daug kas yra ne mainai, o įsiūlymas, išnaudojant žmogaus psichologijos pažeidžiamumą. \~\~\~ Yra du keliai išlaikyti darbuotojus patenkintus: arba daryti didžius darbus, arba, jei to nesugebi, žaisti politinius žaidimus imituojant didybę. (p. 572) Knygoje išsamiai aprašoma, ka nutika, kai žmonės pasiduoda (natūraliai) pokyčių baimei ir bando sustabdyti civilizaciją. Parodoma, kaip didelės problemos kyla iš mažų patingėjimų, nemąstymų, nenorėjimų.   Neteisinga būtų kaltinti Rand skatinant laisvosios rinkos ekonomiką. Rand iš tiesų koncentruojasi ties “užsitarnauto” sąvoka. Ko nori verslas dabar? Ne Rand idealizuotos mainų sąvokos, bet gauti kuo daugiau darant kuo mažiau, geriausia - nieko nedarant [dar Spronko interviu]. Klausant istorijų apie klientų aptarnavimą Anglijoje, Belgijoje ar Lietuvoje, man atrodo, kad mes ta kryptimi, kaip Rand bijojo, ir judame.
