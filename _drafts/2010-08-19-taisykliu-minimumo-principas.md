---
title: Taisyklių minimumo principas
date: 2010-08-19 00:14:16
categories: duona
---

Jau kuris laikas laikausi „Taisyklių minimumo principo“, kuris, paprastai tariant, liepia laikyti liežuvį už dantų kiek galima ilgiau. Nepulti kritikuoti, komentuoti, nurodinėti, jei tai nėra būtina. Pastebiu, kad pasiteisina. Pavyzdžiui, dažnai norėtųsi kitam žmogui smulkiai paaiškinti, kaip ką daryti, kad jis tiksliai įvykdytų mūsų prašymą. Tačiau reikia suprasti ir kitą žmogų: paklusti nurodymams nepatinka niekam. Juk žmogus yra iš principo kūrybinga būtybė. Ar ne geriau leisti tada improvizuoti, jei matai, kad gali? Argi būtina nurodinėti, kuriuo keliu važiuoti?
