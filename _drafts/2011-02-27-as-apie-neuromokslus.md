---
title: Aš apie neuromokslus
date: 2011-02-27 14:36:52
categories: info mokslas
---

Mokslas turi būti prieinamas visiems. Bet taip nėra, nes mokslininkai vengia viešinti duomenis, analizėms naudotų programų kodą, o ir patys straipsniai yra neprieinami, nes leidėjai apmokestina prieigą. Prie problemos prisideda ir tai, kad net ir turėdami galimybes, mokslininkai savo svetainėse neskelbia per daug informacijos. Viena iš priežasčių – reikia daug laiko sugaišti, norint sukurti patogią ir funkcionalią svetainę, o ir universiteto skiriama vieta tai svetainei paprastai tinka tik statinėms svetainėms. Bet tai 2000-ųjų interneto suvokimas. Per dešimtmetį internetas ėmė orientuotis į namų vartotoją, o ne verslą. Mokslininkas irgi yra ne įmonė, o namų vartotojas, galintis be didesnių pastangų susikurti savo laboratorijos Facebook profilį ar blogą, kuriame megztų dialogą su kitais mokslininkais ir visuomene. Tobuliau, žinoma, būtų koks nors Sciencebook, bet kol to nėra, WordPress yra paprasta, bet pakankamai lanksti ir nemokama alternatyva. Ta proga atidarau savo paties svetainę [neuromokslai.wordpress.com](http://neuromokslai.wordpress.com).
