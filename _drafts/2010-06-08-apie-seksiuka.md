---
title: Apie seksiuką
date: 2010-06-08 16:52:24
categories: duona
---

„Dialoge“ paskaičiau, kad jaunimui seksas nebėra kažkas gilaus, dvasių susiliejimas, o tik žaidimas tiesiogine to žodžio prasme – pavyzdžiui, žaidžiama „Ramunėlė“ su tautinių šokių elementais, pasak Elenos Tervydytės:

> išsinuoginusios moksleivės sugula ant žemės saulutės centre suglausdamos galvas, o vaikinai varžosi, kuris pajėgs jų daugiau pamylėti. Poroms mylintis užtenka vienai merginai suploti rankomis, ir vaikinai pagal laikrodžio rodyklę privalo pereiti prie kitos partnerės. Nugali tas vaikinas, kuris sugeba ištverti ilgiausiai. Kaip matote, šitame žaidime integruoti visi sportiniai elementai: aiškios taisyklės, kuo daugiau dalyvių, siekis tapti nugalėtoju. Sekso *Saulutėje* net tautinių šokių elementų randame – suploti rankomis, kad partneris pasikeistų. <http://www.tervidyte.com/index.php?action=irasai&id=113>

Nerandu priežasčių, kodėl seksas neturėtų būti tik žaidimas. Tai toks pat natūralus poreikis, kaip maistas ar noras būti išklausytam. Pasaulis keičiasi, keičiasi ir taisyklės, pagal kurias gyvename. Kevin Kelly, pavyzdžiui, parašė knygą apie taisykles naujajame informaciniame amžiuje: Man labai knieti tas naujas taisykles pritaikyti viskam. Vieną pavyzdį (apie pesketarizmą) pateikiau, o seksas čia kitas toks pavyzdys. Neseniai mane nustebino viena draugė olandė, pasakiusi, kad tapti prostitute nėra labai keistas dalykas. Olandijoje kai kurios merginos taip išsimokėdavo už studijas. Man tai visai nesuvokiama, aš neįsivaizduoju. Visa laimė, kad augant seksas natūraliai tampa natūraliu dalyku ir visokie susivaržymai ima atrodyti keisti.
