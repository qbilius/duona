---
title: Išsilavinimo platumas
date: 2011-01-07 12:11:16
categories: duona
---

Prieš kokius šimtą metų buvo savaime suprantama, kad išsilavinęs žmogus mokėtų keletą kalbų, įskaitant kokią mirusią, mintinai mokėtų keletą veikalų ir išmanytų etiketą. Šiais laikais jau tenka girdėti tik apgailestavimus, kad tokių tradicijų nebeliko. Pakalbama apie lietuviškųjų universitetų pranašumus, esą jie teikią platesnį išsilavinimą, nes šalia kokios matematikos dar išmokstama filosofijos ir net kūno kultūros. O reikalas tas, kad nėra laiko visko mokytis! Jau dabar bakalaurą pabaigęs žmogus tėra tos srities pradinukas, o ne profesionalas. Per tą šimtmetį mes tiek žinių sukaupėme, kad norint pasiekti ledkalnio viršūnę, reikia bent dešimt metų gilintis į vieną sritį. Filosofijos reikia mokyti mokykloje, o ne gaudyti vėją universitetuose.
