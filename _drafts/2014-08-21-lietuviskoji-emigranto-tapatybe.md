---
title: Lietuviškoji emigranto tapatybė
date: 2014-08-21 18:07:14
categories: citatos mėsa
---

Štai šiandien sueina lygiai dešimt metų, kaip aš gyvenu nebe Lietuvoje. Kai išvažiavau, Lietuva buvo tik ką įstojusi į NATO ir ES. Į JAV dar buvo sunku gauti vizą. Apskritai užsienyje studijuojančių buvo labai mažai ir bent jau iš Licėjaus studijuoti į užsienį važiuodavo tik Tarptautinio bakalaureato abiturientai, kurie mokėsi anglų kalba. Paskui viskas keitėsi. Emigracija stiprėjo, o visuomenė ieškojo naratyvo, kad suprastų, kas vyksta. Pirmutinė reakcija buvo labai neigiama. Dabar jau viskas nusistovėję ir aimanuoti dėl emigracijos nebetinkama. Kodėl žmonės emigruoja ir koks emigranto gyvenimas? Emigrantų būna visokių:

-   kad užsidirbtų,
-   dėl mokslų,
-   dėl karjeros,
-   dėl platesnių galimybių.

2010 m. *Man Booker* premijos laureatas Howard Jacobson . Kalbėjo apie žydiškąją tapatybę, tačiau aš, jau septinti metai išeivis, .

> *Mes buvome išbarstyti po visą pasaulį, tačiau keliaudami per skirtingas šalis ir žemynus iš pirmo žvilgsnio atpažindavome saviškius, ir mūsų širdys susiliedavo. Tavo širdis nejučia prisipildo šilumos, nes ji sklidina ilgesio. Tuo tarpu ilgesys gimsta iš tėvynės praradimo. Žydiškosios kultūros naratyvas visuomet yra persmelktas ištremtojo būsenos. Joje slypi mūsų jausmingumo šaknys. Aš negaliu nekūkčiodamas savaitgaliui atsisveikinti su savo moterimi. Kiekvienas išvykimas man reiškia tremtį iš Izraelio ir patekimą į vergiją Egipte.* *iš [Howardas Jacobsonas: „Nėra tokių rimtų dalykų, iš kurių nebūtų galima juoktis“ | Bernardinai.lt](http://bernardinai.lt/straipsnis/2010-11-01-howardas-jacobsonas-nera-tokiu-rimtu-dalyku-is-kuriu-nebutu-galima-juoktis/52312).*

Manau, lietuviškoji emigranto tapatybė yra tokia pati, tik mes praradę Tėvynę, nes į ją grįžti dažniausiai nėra ko. (Bet žr. įrašą …) Naujoje Tėvynėje pritapti nėra lengva: **

-   Supratimas, kas tinkama, o kas – ne. Prie šito lengviausia priprasti. JAV sužinai, kad nėra padoru skirstyti žmones rasiniu pagrindu ir [dar klausinėti, iš kur jie “iš tikrųjų”](https://www.youtube.com/watch?v=DWynJkN5HbQ).  Išmoksti šypsotis defaultu. Lietuvoje tai būdavo pristatoma kaip didžiausias netikėtumas ir bjaurus apsimetinėjimas. Bet pagyvenęs ten imi manyti, kad nesišypsoti tiesiog nepadoru, tarsi linkėtum kitam pikto. Dabar į Lietuvą parvažiavęs jau negaliu suprasti, kodėl man nesišypso pardavėja. Kažką netaip padariau? Kažkas jai šiandien negero nutiko? Toks aptarnavimas man atrodo grubus.
-   Kalba kita. Kalbą gali išmokti, bet daug kas, įskaitant mane, to nedaro, jeigu važiuojama ne tam, kad toje šalyje įsitvirtintum. Nėra laiko, nėra būtinybės.
-   Kultūrinis pagrindas kitas. Tai pats sunkiausias dalykas. Nors gyveni čia ir dabar, aplinka yra kontekstuali. Juokeliai iš laidų ir filmų, kurių tu nematei, nes žiūrėjai Santa Barbara. Atsiminimai iš mokyklos tavo kitokie, nes visas mokykla kitokia. Šunybės kitos. Tavo žiemą yra daug sniego, o čia – vee.

Rezultatas toks, kad nuolatos jautiesi svetimas. Parduotuvėj normaliai nesusišneki, todėl tyli ir mėgini neišsiduoti. Kilus problemoms, negali jų pats išspręsti, nes nesupranti, ką tau sako. Neini į kiną, teatrą, muziejus. Skaitai Delfi, o ne vietinę žiniasklaidą. Gyveni savo lietuviškame ar tarptauniame burbule, nieko bendro neturėdamas su šalimi, kurioje gyveni. Svetur prisigyvenus tampa aišku, kad tai, ką mes laikėme išskirtinai Lietuvos problemomis, dažniausiai yra ir visur kitur Vakaruose. Biurokratų perteklius? Negyvenot Belgijoje, kur juokaujama, kad vienam darbui samdomi du darbuotojai, kad galėtų vienas kitam permetinėti darbus. Prasta aptarnavimo kultūra? Vėlgi, šlovingoji Belgija šitaip pasitinka naujakurius: eini į komunos užieniečių registravimo centrą, kuris apleistas labiau nei Pabradės traukinių stotis, lauki dvi valandas eilėje, kol pasieki langelį, kuriame, aišku, kalbama tik olandiškai ir prancūziškai, tada esi aprėkiamas, kad kažko neturi (kažkur girdėta?) ir išeini nieko nesupratęs. Kvailos taisyklės? O va Belgijoje elektroninis paštas dar neišrastas, o JAV aukštos kvalifikacijos imigrantų sutuotiniai neturi teisės dirbti. Lietuvoje viskas per pažintis. Bet užtat ir faina visus pažinoti.
