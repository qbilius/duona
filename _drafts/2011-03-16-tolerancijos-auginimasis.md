---
title: Tolerancijos auginimasis
date: 2011-03-16 16:44:15
categories: mėsa tolerancija
---

[![](http://duona.files.wordpress.com/2011/03/p1050254_small.jpg "Gėlės")](http://duona.files.wordpress.com/2011/03/p1050254_small.jpg) Mano bute gėlėms leidžiama žydėti pasvirusioms. Nuvytusios? O gal joms tiesiog ne nuotaika, gal jos pavargusios, o gal lenkiasi prieš mano didybę? Kas žino. Todėl tebestovi. Gražios, bet gražios kitaip. Deja, tas „kitaip“ paprastai lieka neįvertintas. Kažkodėl žmogus pratęs viską matuoti pagal standartą. Ir negali nieko kaltinti, kad taip yra, bet liūdna, kai esi gėlė kampu, o tavęs reikia tik tiesios. Kaip ir vertimas visus kairiarankisu būti dešiniarankiais, kaip būsimųjų geišų pėdų laužymas, arba kaip laidoje *Mes, moterys* Solveiga Daugirdaitė komentuoja:

> *Pavyzdžiui, mokslinių konferencijų metu būna kavos pertraukos. Kas nors iš mokslininkų nuperka kavą ir sausainius, juos išdėlioja, o po visko išplauna puodelius. Plaunam tuos puodelius ir mes, daktarės, ir habilituotos daktarės. Bet ne daktarai ir habilituoti daktarai. Kartos keičiasi, įpročiai lieka. Kai nėra sekretorės, kuri virtų kavą, jos funkcijas atlieka kolegės, perimančios žmonų ar, kai vyrukai gerokai jaunesni, mamyčių funkcijas.* iš [Solveiga Daugirdaitė. Apie „vyriškas“ ir „moteriškas“ profesijas | *Mes, moterys*](http://www.lrt.lt/mesmoterys/news.php?strid=1812&id=3190)

Versti visus būti dešiniarankiais, laužyti geišų pėdas laikai jau praėjo ir dabar atrodo nebesuvokiami. Bet laužyti mano esatį, nuolatos priminti „laisvė arba draugai“, mano ekspresiją – viskas normalu. Arba SD: Tolerancija nėra mados reikalas ir tolerancija negali būti selektyvi. Kol nematysi grožio gėlėje kampu, nematysi ir juodame žmoguje, transvestite ar savo partneryje. Kaltint nieko galima už tai, bet pasižadėti ugdyti visapusę toleranciją – galima. Aš pasižadu.
