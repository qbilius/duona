---
title: Nedirbti
date: 2012-08-10 02:22:07
categories: duona
---

Anarchistų federacijos brošiūroje “Prieš nacionalizmą” darbas formuluojamas kaip klasių priešprieša: darbininkas prieš darbdavį. Pasak anarchistų, šis klasinis konfliktas maskuojamas “nacionaliniu interesu”: dirbame ne tik dėl pinigų, bet ir dėl viso krašto gerovės. Tokiu būdu, natūrali įtampa tarp darbininko ir darbdavio yra sušvelninama nukreipiant dėmesį į tautybių (taip pat kitų mažumų) skirtumus.

> Dirbančiųjų klasė ir darbdavių klasė neturi nieko bendra. Tai nėra tik šūkis – tokia realybė. Klasių priešprieša, nepaisant intelektualų ar politinių grupių teorinių svarstymų apie jos egzistavimą, yra ir visada bus neatskiriama kapitalizmo dalis. Klasės egzistuoja ne dėl to, kad skiriasi kalbos akcentai, vartojimo įpročiai ar kad vieni dirba fizinį, o kiti – protinį darbą. Dirbančiųjų klasė, kartais vadinama proletariatu, yra beturčių klasė; tai – žmonės, kurie neturi kapitalo, negali daryti įtakos jų gyvenimą veikiantiems procesams ir išgyvena tik dėl sugebėjimo dirbti už atlygį. Gali būti, kad šie žmonės turi namą ir automobilį, tačiau jie vis tiek yra priversti parduoti savo sugebėjimus darbdaviui mainais už pinigus, reikalingus išgyvenimui. Dirbančiųjų interesai yra saviti, objektyvūs ir materialūs – gauti daugiau pinigų iš darbdavių dirbant mažiau, pasiekti geresnes darbo bei gyvenimo sąlygas. Kapitalo interesai yra priešingi – kad dirbtume daugiau už mažesnį atlygį; kad augtų pelnas ir pinigai „darytų“ pinigus greičiau ir veiksmingiau, jis mažina išlaidas ir sąnaudas. Klasių kova – tai šių interesų varžybos. iš [Prieš nacionalizmą](http://anarchija.lt/component/content/article/102-brosiura-pries-nacionalizma/37896-anarchistu-federacija-brosiura-pries-nacionalizma-2)

Kokia yra darbo paskirtis? Mes apsiribojame manymu, kad tokiu būdu užsidirbame pinigų. Tačiau taip buvo ne visada:

> *The very concept of a job is squarely rooted in the industrial age.* *iš [A post-industrial point of view | Daniel Lemire’s blog](http://lemire.me/blog/archives/2012/08/03/a-post-industrial-point-of-view/)*

Iki pramonės revoliucijos dauguma žmonių apskritai gyveno tik sau.

> *Guli negras po palme, žiūri į dangų, ilsisi, švilpauja… Prieina baltasis verslininkas ir klausia to negro: “Ko tu guli, ko nedirbi ar bent darbo neieškai?” Negras pažiūri: “O kam?” – “Kaip tai kam?”– nustemba verslininkas. “Dirbsi, pinigų užsidirbsi!” Negras vėl: “O kam?” – “Kaip tai kam?”– stebisi verslininkas. – Užsidirbsi pinigų, galėsi į šiltus kraštus nuvažiuoti, pailsėti, pagulėti po palme!" O negras: “O kam? Aš ir taip po palme guliu!..”* *pagal [722 komentarą lrytas.lt](http://www.lrytas.lt/?id=13285050471326995449&view=6&p=11) (kalba taisyta)*

Galiausiai skelbiamos “nedirbk, o gyvenk darbu” idėjos.
