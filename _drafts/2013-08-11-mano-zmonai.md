---
title: Mano žmonai
date: 2013-08-11 10:22:06
categories: duona
---

Pagrindinis klausimas yra toks: tai kodėl? Vis dėlto santuoka nėra privaloma. Tai jau nebėra bendro kelio pradžia, nes, nori nenori, mūsų bendras kelias driekiasi jau trejus metus. Šiaip sau tuoktis būtų mažų mažiausiai neatsakinga. Norėčiau konceptualizuoti santuoką kitaip – kaip atskaitos tašką. Tai, kas tik probėkšmomis, tik pusbalsiu – visu balsu ištarti, kas tik pajausta, tik lyg sapne – galutinai įjausti, tiesiai sau pasakyti. Santuoka man suteikia proga įvertinti nueitą kelią, užbrėžti brūkšnį ir judėti toliau. Taip, nesuklyskite, šiandien anaiptol ne bendro kelio pradžia. Pernelyg neatsakinga būtų tik dabar pasižadėti vienas kitam meilę ir pagarbą, ir tikėtis, kad taip ir bus. Ne, bendras kelias prasidėjo kiek daugiau nei prieš trejus metus, liepos šeštą, per pirmą mūsų pasimatymą, kada šis pažadas mylėti ir gerbti buvo pajustas. Toliau tuos trejus metus aš kaupiausi tam, kad neabejodamas, be išlygų ir sąlygų Eglei galėčiau pasakyti, jog šis pasiryžimas išklausyti ir suprasti jos poreikius bus iki galo įgyvendintas. Mano galva, santuoka nesuriša. Ar bent jau neturėtų surišti. Žmonių nesuriši. Todėl užuot prisiekinėjęs amžinas meiles, santuokos aktu įteisinu savo pareigą aktyviai puoselėti mūsų santykį ir stengtis suprasti Eglės poreikius. Išklausyti ir suprasti – turbūt taip paprasčiausiai galiu įvardinti šią pareigą. Apskritai atsisakau į santuoką žiūrėti kaip į rišantį veiksmą. Neketinu ir nenoriu iškelti kokių nors sąlygų Eglei net ir tuo atveju, kai tai labai svarbu. Net kad rytą atsibudęs ją rasiu šalia. Net po trisdešimties metų kartu. Tik taip niekada nežiūrėsiu į ją kaip į savaime suprantamą ir užuot nuviliamas neįvykusių dalykų, būsiu nuolatos maloniai stebinamas. Santuoka man taip pat yra paauglystės pabaiga. Eglė neseniai taikliai pastebėjo, kad dabar iš tėvų estafetę perimame mes. Saugus, ne ypač rūpestingas gyvenimas, kur daugiau ieškai ne žinai, bandai nei sieki tikslų – baigtas. Laikas jį baigti ir Iš niekur nieko susigalvoti ruošti tokią šventę būtų mažų mažiausiai neatsakinga ir nesuprantama. Nei kunigas, nei civilinės metrikacijos skyriaus darbuotojas garsiai už mus neįvardins priežasčių, santuokos nepagrįs ir neįprasmins. Reikia patiems susivokti ir įvardinti situaciją, suteikti šiai santuokai pagrindo ir svorio. Santuoka mums – tai dabarties įsisąmoninimas, dabartinės būsenos išsakymas tam, kad galėtume judėti toliau. Tad šiandiena nėra bendro kelio pradžia. Priešingai, konceptualizuočiau santuoką kaip vieno etapo pabaigą. Tai paauglystės pabaiga, kai bandai, ieškai geriausio varianto ir dar nelabai esi atsakingas, palikdamas visa tėvams. Šičia noriu užbrėžti brūkšnį, baigti tokį paieškų ir netikrumo etapą, ir žengti toliau su naujais tikslais. Santuoka yra natūrali bendruomenės tąsos dalis. Iš vieno žmogaus su gyvenimo idėja tampi dviem bendrininkais. Du jau neblogai. Vaikai yra tolimesnė šio proceso dalis, tačiau galutinis siekis yra stipri bendruomenė. Tai yra dar vienas iš santuokos pažadų: kurti ir puoselėti bendraminčių bendruomenę. Man nereikia nei Dievo, nei civilinės metrikacijos, kad išreikščiau savo pasiryžimą ir suvokimą siekti geriausių sprendimų jau ne tik sau, bet ir Eglei. Net jeigu tas geriausias variantas yra išsiskirti. Tačiau esate reikalingi jūs, mano bendruomenė, kad išgirstumėte ir paliudytumėte mūsų santuoką. Santuoka man suteikia progą įvertinti nueitą kelią, užbrėžti brūkšnį ir žengti toliau jau su naujais tikslais. Nebekelsime klausimo, ar mylime. Nebesvarstysime, ar gali būti geriau. Greičiausiai gali, bet užteks ir to, ką turime. Nes, atsiprašau, vietoje stovėti mes nesiruošiame. Ne akmenį po kaklu pariša ta santuoka juk, o tik sparnus suteikia. Tai vis dėlto transformacija, virsmas iš nelabai aiškių, neapibrėžtų, galbūt tik naktį, galbūt tik retom akimirkom pajuntamų bendrumo idėjų į ištartą žodį, užridintą akmenį. Nuo jo paskui atsispiri ir judi. Įvardinti tai, kas pajausta, bet neišjausta, kažkur, probėkšmiais, gal sapno gelmėj, bet ne iš esmės, sau neprisipažinta. kur kitur tu rasi tokį žmogų, kuriuo visada, visur, bet kokioje situacijoje gali visiškai pasikliauti? Taip, ir aš vis dar neatsistebiu, kad taip ir yra. Santuoka yra ta transformacija iš atskirų idėjų į kūną Todėl Eglė išlieka Merkytė, o aš – Kubilius. Du individai, du gyvenimai, bet vienas bendras projektas, kuriame mes – lygiaverčiai partneriai. Visas stebuklas čia tas, kad abu turime vieną idėją. Su tokiu partneriu niekas nebaisu. **Kur eisime?** Iškelčiau tris pagrindinius siekius. Pirmiausia aš. Toliau Eglė. Santuoka nėra ar bent jau neturėtų būti surišantis veiksmas. Žmonių nesuriši. Todėl užuot prisiekinėjęs amžinas meiles, santuokos aktu įteisinu savo pareigą aktyviai puoselėti mūsų santykį ir stengtis suprasti Eglės poreikius. Išklausyti ir suprasti – turbūt taip paprasčiausiai galiu įvardinti šią pareigą. Apskritai atsisakau į santuoką žiūrėti kaip į rišantį veiksmą. Neketinu ir nenoriu iškelti kokių nors sąlygų Eglei net ir tuo atveju, kai tai labai svarbu. Net kad rytą atsibudęs ją rasiu šalia. Net po trisdešimties metų kartu. Tik taip niekada nežiūrėsiu į ją kaip į savaime suprantamą ir užuot nuviliamas neįvykusių dalykų, būsui nuolatos maloniai stebinamas. Galiausiai bendruomenė. Mums su Egle labai pasisekė. Maždaug kas antrą rytą aš stebiuosi, kodėl taip pasisekė. Tad sėkmė įpareigoja rūpintis bendruomene: pirmiausia tėvais ir sese su šeima, paskui kitais artimaisiais, draugais. Sugebi padaryti net tai, ko iš tavęs nesitikima, ir ypač tai, kas kitam svarbu. Ypač niekada neišduoti ir nepalikti. Taip nuolatos džiugini. Sugebi pasitikėti, kad visada bus padaryta tai, kas tau labai svarbu, nors to nesitiki ir nereikalauji. Kai išmoksti šituos du priešingus polius sujungti, tada myli. Santuoka greičiau yra bendro projekto pradžia, kai idėja suranda bendraminčių ir virsta kūnu. Idėjų šiaip daug, bet reta kuri būna įgyvendinama, nes reikia partnerių. Mes su Egle šiandien tą idėją sutariame įgyvendinti. Žvelgiu į santuoką kaip į akmenį, už kurio jau paskui galėsi kabintis. Nesitikiu užuovėjos, jos ir pats nepasiūlysiu. Daugiausia: kad būsiu. O dabartinė būsena tokia: matai susivėlusią užmiegotą galvą septintą ryto, kuri iš sapno gilybių sako ate – vadinasi, bus gera diena. Gyvenimas sunkus ir mums labai pasisekė, kad susiradom vienas kitą. Ši sėkmė įpareigoja rūpintis kitais.

**Pirmas skyrius. Kaip atpažinti žmoną**
========================================

Baisiausia yra nelaimė, suluošinanti. Planai – kelionės, laimingos akimirkos dviese šokinėjant ant lovos – staiga virsta nuolatiniu rūpinimusi. Darbu. Kuris iš mūsų ryžtųsi aukoti gyvenimą ripūnimuisi kitu? Kai vieną dieną pajutau, jog net šis rūpinimasis būtų malonesnis ir vertingesnis nei buvimas su kuo nors kitu, supratau, kad turiu žmoną. Tiesą sakant, pajutau, kad tas rūpestis net nebūtų našta man, laisvam žmogui. Greičiau tai jau būtinybė būti kartu. **Ko neturiu** Aš viską turiu. O ko neturiu, randu savo partneryje. **Esi, koks esi** Jau koks esi, toks esi. Nereikia dėl to jaustis blogai. Jei netiksi toks, tai netiksi. Neįmanoma pasikeisti taip, kad tiktum. Reikia rasti žmogų, kuris sugebėtų tave toleruoti, koks esi. **Ką pasakys kiti** Negalvok apie tai, kaip tave vertina kiti dėl to, su kuo tu esi. Tiesiog nėra prasmės apie tai galvoti, verčiau mėgautis žmogaus kompanija. **Praeitis**

<div>

Praeitis nesvarbu. Nesvarbu, kaip čia ateita, svarbu, kad žmogus dabar yra čia. Be tos praeities jo čia nebūtų.

</div>

<div>

Pavydi jos buvusiajam? Be reikalo. Jeigu ji mylėtų jį labiau nei tave, su tavimi ir nebūtų. Esi nugalėtojas!

</div>

<div>

Tai kaina, kurią moki už tai, kokia ji dabar, ir už jos turėjimą.

</div>

<div>

</div>

<div>

Mane vis dar stebina – ir ypač ruošiantis vestuvėms,– kiek kartų Eglė buvo teisi.

</div>

<div>

Vis dar stebiuosi, kokie mudu panašūs.

</div>

**Antras skyrius. Individas šeimoje (Pirmasis įsakymas)**
=========================================================

Esi vienas. Turi visada manyti, kad esi vienas. Kaip elgtumeisi tada? Taip ir elkis. Partneris tavo problemų neišspręs. Problemas spręsti privalai pats. Pats už save esi atsakingas. **Jeigu paliks**

<div>

– jei jaunas, gali rasti kitą; reikia išlaikyti draugus

</div>

<div>

– jei vyresnis, reikia visą laiką neužmiršti, kaip gyventi vienam

</div>

<div>

</div>

<div>

**Reikia**

</div>

<div>

<div>

– išlaikyti atsarginius kelius; ne tam, kad neliktum įskaudintas, bet tam, kad išlaikytum santykių balansą; tas, kuris neturi atsarginų kelių, yra labiau pažeidžiamas ir ima rakinėti po santykių detales, taip juos ir sugriaudamas

</div>

<div>

– nepaisyti vėlavimo/planų kaitaliojimo, priimant juos kaip neišvengiamybę; šitie pokyčiai suteikia galimybę netikėtiems dalykams nutikti!

</div>

<div>

– išlaikyti pagrindinę *savo* trajektoriją; tai padeda išlaikyti stabilią galvą, partneriui aiškiau, ko tikėtis

</div>

<div>

– partneriui priklauso jo/jos teisė veikti ir spręsti pagal save, tačiau atsakomybė yra abiejų

</div>

</div>

**Trečias skyrius. Laiminga santuoka**
======================================

Meilė – tai pats didžiausias placebas. Tai didžiausias (pasi)tikėjimas kitu žmogumi, manymas, kad jis kažkokiu būdu sukuria tą mūsų laimę. **Aistra** …**visuomet **praeina. Keisk partnerį nekeitęs. Todėl nekeisk. **Dviese** Nepiršti savo; kai reikės, partneris pats paprašys, o jei neprašys, vadinasi, ir nereikia. **Įžeidimas** Kai neaišku, kas turėta omenyje, tikrai niekada neturėta nieko neigiamo. Reikia pasitikėti žmonių gerumu. **Svarbiausias** Turi parodyti, kad mylimasis yra tau svarbiausias žmogus pasaulyje. Tos pastangos atsipirks, nes ir tu tokiu būsi laikomas. **Blogumo maldelė**

<div>

– per daug galvoji apie detales, nes turi per daug laiko

</div>

<div>

– nėra jokios priežasties galvoti, kad partneriui jausmas staiga nuslopo; net jei taip atrodo, tai tikriausiai labai laikina

</div>

<div>

– ką nors keisk

</div>

<div>

Padeda

</div>

<div>

<div>

– ateities planavimas

</div>

<div>

– bendravimas su partneriu

</div>

<div>

– bendravimas su kitais žmonėmis

</div>

<div>

</div>

<div>

**Laiko dainelė**

</div>

<div>

Viskas yra laikas: būnant kartu ilgiau, jausmai sustiprėja. Paskui nuslūgsta ir taip fluktuoja.

</div>

</div>

**Mylinčiųjų maldelė**

<div>

Tu esi man pati svarbiausia

</div>

<div>

tu man prioritetas

</div>

<div>

ir jei man kada teks rinktis tarp tavęs ir kitų dalykų, aš rinksiuos tave

</div>

<div>

</div>

<div>

Kiekvieną rytą meilę kuriu iš naujo.

</div>

<div>

</div>

<div>

Reikia žmogų priversti jaustis tau svarbiausiu. Tos pastangos atsipirks, nes ir jis tave privers jaustis tokiu.

</div>

<div>

</div>

<div>

**Nuobodulio maldelė**

</div>

<div>

-   Nes priimi santykius kaip savaime suprantamą dalyką. Kai nebelieka stengimosi, nebelieka ir įdomumo.
-   Principas iš teatro: jei aktorius tiki tuo, ką daro, tiki ir publika. Jeigu tau įdomu, tada ir partneriui įdomu.
-   Nes nustojai keistis ir rizikuoti
-   Nes nesi subrendęs ilgalaikiams santykiams ir nesupranti pastovumo gelmės.
-   Nes per daug tikiesi iš partnerio. Partneris negali ir neturi atstoti viso pasaulio. Jei nuobodu, eik ir ieškok įdomumų, o ne partnerį kaltink.

**Pasižadėjimai** Sugebi nesitikėti ir nereikalauti nieko, net to, kas tau labai svarbu. Net kad rytą atsibudęs ją rasi šalia. Net po trisdešimties metų kartu. Taip niekada nežiūrį į ją kaip į savaime suprantamą ir užuot nuviliamas neįvykusių dalykų, esi nuolatos maloniai stebinamas. Sugebi padaryti net tai, ko iš tavęs nesitikima, ir ypač tai, kas kitam svarbu. Ypač niekada neišduoti ir nepalikti. Taip nuolatos džiugini. Sugebi pasitikėti, kad visada bus padaryta tai, kas tau labai svarbu, nors to nesitiki ir nereikalauji. Kai išmoksti šituos du priešingus polius sujungti, tada myli.

</div>

**Ketvirtas skyrius. Bendruomenė**
==================================

Dabar aš pilnas.
